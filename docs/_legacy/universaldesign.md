---
title: The Universal Design Project
layout: page
date: 2007-09-20
---

Det startet som en samtale i lunsjen, det var Thomas Tybell som satte
den igang og jeg trigget umiddelbart. Hadde det ikke vært morsomt med et
prosjekt som kunne strekke seg over flere fag. Et prosjekt som kunne
dekke de praktiske behovene i mange fag. De første to årene har vi fag
som

-   Kretsteknikk
-   Avanserte elektroniske systemer
-   Kretsanalyse
-   Digitalteknikk og Datamaskiner
-   Elektromagnetisme
-   Elektroniske kretser
-   Informasjons- og signalteori

Kan vi i stedet for å ha forskjellige prosjekt i fagene, bruke ett
prosjekt. Et felles prosjekt hvor fagene kan belyse prosjektet fra flere
vinklinger? I den forbindelse skrev jeg [The Universal Design
Project](http://www.wulff.no/publications/design.project.pdf) hvor essensen er

-   Systemer fra virkeligheten er komplekse, og hvis prosjektene våre
    skal gjennspeile virkeligheten må de være komplekse.
-   For at komplekse prosjekter ikke skal være overveldende, bør de
    deles opp i mindre deler som undervises i flere fag, over flere år.
-   Et prosjekt som strekker seg over flere år må være eksotisk og
    ytterst interessant

Ett eksempel på et slikt prosjekt kan være en
[STM](https://en.wikipedia.org/wiki/Scanning tunneling microscope). Vi
kan bygge opp en ferdig STM ved hjelp av sorte bokser. Studentene i
*Kretsteknikk* kan sette de sammen å ta noen flotte bilder. I tillegg
kan vi lære dem hva de sorte boksene gjør. Opp gjennom årene kan vi åpne
de sorte boksene og forklare hvordan akkurat denne boksen henger sammen
med *Avanserte Elektroniske Systemer* eller *Elektromagnetisme*. Et
slikt prosjekt kan og være med på å skape en rød tråd, fra
*Kretsteknikk* gjennom *Kretsanalyse* og *Informasjons- og signalteori*
til et komplett avansert elektronisk system.
